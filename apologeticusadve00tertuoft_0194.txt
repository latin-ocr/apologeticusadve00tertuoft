156 Appendzbc J.

S.V1Ncnwrms LERINENSIS: COMMONITORIUM, CAP. xvm.

SED et Tertulliani quoque eadem ratio est ; nam sicut ille
[Origines] apud Graecos, ita hic apud Latinos nostrorum
omnium facile princeps judicandus est. Quid enim hoc viro
doctius? quid in divinis atque humanis rebus exercitatiusZ
Nempe omnem philosophiam et cunctas philosophorum sectas,
auctores adsertoresque sectarum, omnesque eorum disciplinas,
omnem historiarum ac studiorum varietatem, mira quadam
mentis capacitate complexus est. Ingenio vero nonne tam
gravi ac vehementi excelluit, ut nihil sibi paene ad expug-
nandum proposuerit quod non aut acumine irruperit aut
pondere eliserit? J am porro orationis suae laudes quis
exsequi valeat? Quae tanta nescio qua rationum necessitate
conserta est, ut ad consensum sui quos suadere non potuerit,
impellat: cujus quot paene verba, tot sententiae sunt ; quot
sensus, tot victoriae· Sciunt hoc Marciones, Apelles, Praxeae,
Hermogenes, J udaei, Gentiles, Gnostici, ceterique3 quorum
ille blasphemias multis ac magnis voluminum suorum mo-

libus, velut quibusdam fulminibus evertit. Et tamen hic -

quoque post haec omnia, hic, inquam, Tertullianus, Catho-
lici dogmatis, i. e. universalis ac vetustae fidei parum tenax,
ac disertior multo, quam fidelior, mutata deinceps sententia
fecit ad extremum, quod de eo beatus confessor Hilarius
quodam 1000 scribit : sequenti, inquit, errore detraxit scriptis
probabilibus auctoritatem. Et suit ipse quoque in Ecclesia
magna tentatio.

