158 A ppendz'x II.

viginti quoque. Omnes et imaginem tuam deorumque simu-
lacra venerati sunt: ii et Christo maledixerunt. Affirmabant
autem hanc fuisse summam vel culpae suae vel erroris, quod
essent soliti stato die ante lucem convenire, carmenque
Christo, quasi deo, dicere secum invicem, seque sacramento
non in scelus aliquod obstringere, sed ne furta, ne latrocinia,
ne adulteria committerent, ne fidem fallerent, ne depositum
appellati abnegarent : quibus peractis morem sibi discedendi
fuisse rursusque coeundi ad capiendum cibum, promiscuum
tamen et innoxium3 quod ipsum facere desiisse post edictum
meum, quo secundum mandata tua hetaerias esse vetueram.
¹ Quo magis necessarium credidi, ex duabus ancillis, quae
ministrae dicebantur, quid esset veri, et per tormenta quae-
rere. Sed nihil aliud inveni, quam superstitionem pravam
et immodicam, ideoque, dilata cognitione, ad consulendum te
decurri. Visa est enim mihi res digna consultatione,
maxime propter periclitantium numerum. Multi enim omnis
aetatis, omnis ordinis, utriusque sexus etiam, vocantur in peri-
culum, et vocabuntur. Neque enim civitates tantum, sed vicos
etiam atque agros superstitionis istius contagio pervagata
est 3 quae videtur sisti et corrigi posse. Certe satis constat,
prope jam desolata templa coepisse celebrari et sacra sollemnia
diu intermissa repeti; passimque venire victimas, quarum
adhuc rarissimus emptor inveniebatur. Ex quo facile est
opinari, quae turba hominum emendari possit, si sit paeni-

tentiae locus.
Trajan-us Plinio S.

Actum, quem debuisti, mi Secunde, in excutiendis caussis
eorum, qui Christiani ad te delati fuerant, secutus es. Neque
enim in universum aliquid, quod quasi certam formam
habeat, constitui potest. Conquirendi non sunt: si defe-
rantur et arguantur, puniendi sunt, ita tamen, ut qui nega-
verit se Christianum esse, idque re ipsa manifestum fecerit,
id est, supplicando diis nostris, quamvis suspectus in praete-
ritum fuerit, veniam ex paenitentia impetret. Sine auctore
vero propositi libelli, nullo crimine locum habere debent.
Nam et pessimi exempli, nec nostri saeculi est.

